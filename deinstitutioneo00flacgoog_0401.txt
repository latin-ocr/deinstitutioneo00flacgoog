DECLAMATIONES. cccxx'mx. 393

hoc, ut mali etjam turpes cives utique consiliis publicis
intersint, videor fortasse hanc rogationem contra leges
scripsisse. Si vero nihil est, quod ex contrario cogat,
non potest videri hoc adversus id scriptum esse , quod
non obstat. Illud vero aliquanto minus existimare pos-
sum, adversus singulos scripsisse legem, quum certe,
mille sint , de quibus agitur. Quamquam rationem
etiam , propter quod non liceat rogationem contra sin-
gulos ferre , illam video , quod peccata singulorum vi-
deantur habere leges suas. Homicidium fecit aliquis,
sacrilegium , injuriam, caeteraque his similia: suo jure
punitur. Quum vero mille semel capiendos se alligan—
dosque hosti praebuerint, haec, ut opinor, supersunt, ut
aut nulla castigatione dignam rem, qui contra dicunt,
putent: aut si castiganda sit, ostendant legem, qua cas-
tigari possit: aut si non ostendant, nihil aliud quam
rogationem superesse, fateantur. Primum igitur hoc
apud vos, Athenienses, dixisse contentus sum , aequissi-
mum quidem ac justissimum esse, ut populo detur
summa rerum potestas: consilium tamen non utique
turba, neque tumultu, neque angustiis eorum, qui
consulantur, constare. Utinam quidem fieri posset, ut
ex universo populo rejicere , ac seligere liceret eos, qui
parum prudentes ‚ parum digni consiliis publicis vide-
rentur. Sed quoniam istud deprehendi, nisi experimen-
tis, non potest, de his demum rogationem fero, qui .
experti sunt ¹. Atqui si hoc apud vos non ² male consti-
tutum est, esse aliquOS, qui consiliis publicis interesse
non debeant3 jam multo facilius ac pronius erit, ut
doceam, hos esse, qui etiamsi utiles consiliis futuri

1. Qui experti sunt.- Quos experti 2. Non tale. Noa male, Obrech-
sumus. Senum. tus: recte.

 

